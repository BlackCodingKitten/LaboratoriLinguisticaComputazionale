Ogni lingua conosce al suo interno una serie di diversificazioni, o varietà. 
Possiamo riassumere cinque diverse dimensioni delle variazioni: il tempo, poiché
 una lingua cambia lungo l’asse temporale; lo spazio, dato che una lingua cambia 
 nelle diverse aree geografiche in cui viene usata; lo strato o gruppo sociale cui appartengono i parlanti;
  la situazione comunicativa in cui viene usata la lingua e, infine, il mezzo fisico, vale a dire il canale attraverso
   cui viene usata una lingua.
Il volume, attraverso oltre settanta contributi dei maggiori linguisti italiani, offre 
un quadro sintetico e aggiornato dell’italiano variazionale.
Particolare attenzione viene data alle forme linguistiche ibride, alle nuove e meno nuove pratiche 
di scrittura digitata (email, social network, ecc.), fino all’uso della gestualità concomitante al parlato.La risorsa ha
 come scopo quello di far riflettere sui diversi tipi di testo: quelli associati al linguaggio visivo, come cartelli 
 pubblicitari, insegne di negozi per la cui comprensione non occorre una conoscenza approfondita della lingua, e quelli 
 sui testi scritti veri e propri che possono essere compresi solo grazie al possesso di buone competenze linguistiche,
 come saggi, romanzi, riviste, quotidiani. Con questa risorsa si vuol proporre un’esperienza di didattica dell’insegnamento 
 e dell’apprendimento di tutto ciò che comporta la riflessione sul testo scritto così come ci viene proposto dal Quadro
 comune europeo di riferimento per le lingue (QCER); esso vuole introdurci nel mondo digitale in senso positivo e costruttivo:
  come docente in formazione e come apprendente di un nuovo modo di essere docente e dunque di saper fare lezione attraverso 
  l’uso di problem solving, cooperative work, peer education, webquest e l’esplorazione della rete a scopo didattico.