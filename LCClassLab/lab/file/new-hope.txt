Tanto tempo fa in una galassia lontana lontana....
È un periodo di guerra civile. Navi spaziali Ribelli, colpendo da una base segreta, hanno ottenuto la loro prima vittoria contro il malvagio Impero Galattico.
Durante la battaglia, spie Ribelli sono riuscite a rubare i piani segreti dell'arma decisiva dell'Impero, la MORTE NERA, una stazione spaziale corazzata di tale potenza da poter distruggere un intero pianeta.
Inseguita dai biechi agenti dell'Impero, la Principessa Leila sfreccia verso casa a bordo della sua aeronave stellare, custode dei piani rubati che possono salvare il suo popolo e ridare la libertà alla galassia....
D-3BO: Hai sentito? Hanno colpito il reattore principale. Saremo certamente distrutti. Questa è pazzia! Siamo condannati. Non c'è scampo questa volta per la principessa. Cos'è questo?
D-3BO: C1-P8, dove sei? Finalmente. Dove sei stato? Stanno venendo da questa parte. Che cosa facciamo? Ci manderanno alle miniere di Kessel o ci schiacceranno riducendoci a chissà cosa. Aspetta un momento. Dove stai andando?
UFFICIALE IMPERIALE: I piani della Morte Nera non sono nel loro computer principale.
DARTH FENER: Dove sono quelle trasmissioni che avete intercettato? Che ne avete fatto di quei piani?
RAYMUS ANTILLES: Non abbiamo intercettato nessuna trasmissione. Questa è un'astronave consolare. Siamo... siamo in missione diplomatica...
DARTH FENER: Se questa è una nave consolare, dov'è l'ambasciatore? Comandante, faccia a pezzi questa nave finché non ha trovato quei piani! E mi porti i passeggeri! Li voglio vivi!
I SOLDATO: Eccone una. Preparatevi a stordirla.
II SOLDATO: Rinverrà presto. Informate Lord Fener che abbiamo una prigioniera.
D-3BO: Ehi, non puoi entrare là dentro. È zona riservata. Ti disattiveranno, vedrai. Non darmi del filosofo senza cervello, mucchio di grasso lubrificante. Vieni via prima che ti vedano. Missione segreta? Quali piani? Di che stai parlando? lo là non ci entro. Me ne pentirò amaramente.
CAPO PILOTA: Eccone un altro.
CAPITANO: Non sparate. Non ci sono forme di vita. Avrà avuto un corto circuito
D-3BO: È buffo. Il danno non sembra tanto grave, da qui. Sei certo che quest'affare sia sicuro?
LEILA ORGANA: Darth Fener! Solo tu potevi osare tanto! Non la passerai liscia con il Centro Imperiale. Quando sentiranno che hai attaccato una missione...
DARTH FENER: Non siate così sorpresa, Altezza. La vostra non era una missione di soccorso. Parecchi segnali sono stati diretti a questa nave da spie ribelli. Voglio sapere che fine hanno fatto i piani che vi hanno trasmesso.
LEILA: Non so neanche di che cosa parli. Sono un membro del Senato Imperiale in missione diplomatica ad Alderaan.
DARTH FENER: Voi fate parte dell'Alleanza Ribelle, siete una traditrice. Portatela via!
COMANDANTE: Tenerla è pericoloso. Se la notizia trapelasse potrebbe nascere una simpatia per i Ribelli ed il Senato.
DARTH FENER: Lei è in contatto con le spie ribelli, quindi  è il mio unico anello di congiunzione con la loro base segreta.
COMANDANTE: Morirà piuttosto che dirle qualcosa.
DARTH FENER: È compito mio. Mandi un segnale di pericolo, e informi il Senato che tutti quello che erano a bordo sono morti.
II UFFICIALE: Lord Fener, i piani della stazione da battaglia non sono a bordo di questa nave, e non sono state fatte trasmissioni. Durante il combattimento è stato lanciato un guscio di salvataggio,senza alcuna forma di vita a bordo.
DARTH FENER: Deve avere nascosto i piani nel guscio di salvataggio. Mandi giù una pattuglia a recuperarlo. Se ne occupi personalmente, comandante. Niente dovrà fermarci, questa volta.
II UFFICIALE: Sìgnorsì.
D-3BO: Come siamo finiti in questo pasticcio proprio non lo so. Sembra che siamo fatti per soffrire, è il nostro destino nella vita. Devo riposarmi se no cado a pezzi. Ho le giunture quasi congelate. Che posto desolato questo! Ma dove ti credi di andare? Io non ci vado da quella parte. Di là è troppo scosceso, di qua è molto più facile. Cosa ti fa pensare che quella parte sia abitata? Non andare sul tecnico con me. Quale missione? Di che stai parlando? Ne ho proprio abbastanza di te. Vai, vai da quella parte. Andrai in avaria entro un giorno, mucchio di rottami miope. E non farmiti pescare a seguirmi o a pregarmi di aiutarti, perché non lo farò. Basta con le avventure! Non ci vengo da quella parte! Quella carognetta dal funzionamento difettoso. È tutta colpa sua. Mi ha convinto con l'imbroglio a venire da questa parte, ma di là non gli andrà meglio. Aspetta. Cos'è quello? Un trasporto? Sono salvo. Da questa parte! Ehi! Aiuto! Aiuto! Per piacere! Aiuto!
D-3BO: C1? C1-P8, stai bene! Non sei rotto!
RADIO: Roger, spazio destro. Procedi alla risalita in questo momento, passo.
I SOLDATO: C'era qualcuno nel guscio. Le impronte vanno in quella direzione.
II SOLDATO: Guarda, erano androidi.
D-3BO: Svegliati. Svegliati! Siamo spacciati. Credi che finiremo fusi? Non sparate. Non sparate! Non finirà mai questa storia?
OWEN LARS: Sì, va bene, andiamo.
BERU WHITESUN: Luke! Luke! Luke, di' allo zio che se prende un interprete si assicuri che parli il baddi.
LUKE SKYWALKER: Sembra che non abbiamo molta scelta, comunque glielo dirò.
OWEN: Sì, prendiamo quello rosso. No, quello no. Tu! Immagino sia stato programmato per l'etichetta e il protocollo.
C3-PO: Protocollo? Ma è la mia funzione primaria, signore. Conosco bene tutti gli usi e i costumi...
OWEN: Un droide di protocollo non mi serve a niente.
D-3BO: Lo credo bene, signore. Non in un ambiente come questo. Ecco perché sono stato programmato...
OWEN: Quello di cui ho bisogno è un droide che conosca il linguaggio binario dei vaporatori di condensa.
D-3BO: Vaporatori? Signore, il mio primo incarico era di programmare elevatori da carico binari, molto simili ai suoi vaporatori.
OWEN: Sai parlare il baddi?
D-3BO: Ma certo, signore, è come una seconda lingua per me. Parlo il baddi corrent...
OWEN: D'accordo, sta' zitto.
D-3BO: Stare zitto signore?
OWEN: Anche questo. Luke! Porta questi due al garage, per favore. Li voglio puliti prima di cena.
LUKE: Stavo andando alla stazione Toshi a prendere dei trasformatori di potenza.
OWEN: Potrai perdere tempo coi tuoi amici quando avrai fatto il tuo lavoro. Muoviti, ora, datti da fare.
LUKE: Va bene, andiamo. Anche il rosso, avanti. Beh, muoviti rosso, andiamo! Zio Owen.
OWEN: Sì?
LUKE: Questa unità C1 ha il motivatore scassato. Guarda.
OWEN: Ehi! Che stai cercando di affibbiarci, eh?
D-3BO: Mi scusi, signore, ma quell'altra unità C1 è in perfette condizioni, un vero affare.
LUKE: Zio Owen!
OWEN: Sì?
LUKE: Che te ne pare di quello?
OWEN: Sembra migliore quello blu, prendiamo quello.
LUKE: Portate via.
D-3BO: Sono sicuro che sarà molto soddisfatto di quell'altro, signore. È veramente in condizioni eccellenti. Ho già lavorato con lui. Eccolo che arriva.
LUKE: Va bene, andiamo.
D-3BO: Non scordartelo, questo. Perché poi debba espormi così per te non riuscirò mai a capirlo.
D-3BO: Sia lodato il mio creatore. Questo bagno d'olio mi farà proprio bene. Ho una forma così grave di contaminazione da polvere che stento a muovermi.
LUKE: Non è affatto giusto. Ah, Biggs ha ragione. Non riuscirò mai ad andarmene da qui.
D-3BO: C'è qualcosa che potrei fare, signore?
LUKE: No, a meno che tu non possa alterare il tempo, affrettare i raccolti, o teleportarmi fuori da questa sassaia!
D-3BO: Non credo proprio, signore. Sono solo un droide e non m'intendo molto di queste cose. Non su questo pianeta, in ogni caso. E a dire il vero, non so neanche su quale pianeta mi trovo.
LUKE: Beh, se c'è un centro luminoso dell'universo, sei sul pianeta che ne è più lontano.
D-3BO: Capisco, signore.
LUKE: Ah! Puoi chiamarmi Luke.
D-3BO: Capisco, signor Luke.
LUKE: No, solo Luke.
D-3BO: E io sono D-3BO, relazioni umane-cyborg. E quella è la mia controparte, C1-P8.
LUKE: Salve. Ci sono un sacco di scorie di carbonio qui. Dovete averne passate di tutti i generi.
D-3BO: Con tutto quello che abbiamo passato a volte mi sorprende che siamo ancora in così buone condizioni, capirà, con la Ribellione e tutto il resto...
LUKE: Sei al corrente della Ribellione contro l'Impero?
D-3BO: È per questo che siamo finiti al vostro servizio, capisce cosa intendo, signore?
LUKE: Siete stati in molte battaglie?
D-3BO: In parecchie, direi. In realtà non c'è molto da dire. Sono poco più di un interprete e non sono molto bravo a raccontare le storie. E in ogni caso, non a renderle interessanti.
LUKE: Beh, piccolo amico, qui dentro hai qualcosa incastrata proprio bene. Eri su un incrociatore stellare o...
LEILA: Aiutami, Obi-Wan Kenobi. Sei la mia sola speranza.
LUKE: Questo cos'è?
D-3BO: Che cos'è quello? Ti ha fatto una domanda. Che cos'è?
LEILA: Aiutami, Obi-Wan Kenobi. Sei la mia unica speranza. Aiutami, Obi-Wan Kenobi. Sei la mia unica speranza.
D-3BO: Oh, dice che non è niente, signore, un difetto momentaneo. Sono vecchi dati. Non ci faccia caso.
LUKE: Ma chi è? È splendida!
D-3BO: Temo proprio di non saperlo, signore.
LEILA: Aiutami, Obi-Wan Kenobi...
D-3BO: Credo fosse uno dei passeggeri del nostro ultimo viaggio. Penso una persona di una certa importanza, signore. Il nostro comandante era molto...
LUKE: C'è altro di questa registrazione?
D-3BO: Comportati bene, C1. Altrimenti ci farai passare dei guai. Puoi fidarti di lui, è il nostro nuovo padrone.
LEILA: Aiutami, Obi-Wan Kenobi...
D-3BO: Lui dice di appartenere a Obi-Wan Kenobi, uno che risiede da queste parti, e questo è un messaggio per lui. A dire il vero, signore, io non so di cosa stia parlando. Il nostro ultimo padroneera il comandante Antilles. Ma forse con tutto quello che abbiamo passato l'unità C1 è diventata un po' eccentrica.
LUKE: Obi-Wan Kenobi... Non si riferirà al vecchio Ben Kenobi?
D-3BO: Domando scusa, signore lei sa di cosa sta parlando?
LUKE: Beh, non conosco nessuno che si chiami Obi-Wan, ma il vecchio Ben vive laggiù dietro il Mare delle Dune. È una specie di strano, vecchio eremita.
LEILA: Aiutami, Obi-Wan Kenobi.
LUKE: Mi domando chi è.
LEILA: Sei la mia unica speranza.
LUKE: Sembra che sia nei guai. È meglio che rimetta tutto dall'inizio.
D-3BO: Dice che il bullone di arresto ha mandato in corto circuito il suo sistema di registrazione. Dice che se lei togliesse il bullone forse potrebbe farci risentire tutta la registrazione.
LUKE: Ah, già, sì... penso che comunque tu sia troppo piccolo per scappare, anche se ti tolgo questo. Ecco. Fatto. Aspetta un momento! Dov'è andata? Riportala qui! Facci sentire tutto il messaggio.
D-3BO: Quale messaggio? Quello che ci hai fatto sentire! Quello che hai dentro le tue budella rugginose.
BERU: Luke! Luke!
LUKE: Va bene! Vengo subito, zia Beru.
D-3BO: Mi spiace, signore, ma a quanto pare ha subito una leggera oscillazione.
LUKE: Tieni, guarda quello che puoi fare. Io torno subito.
D-3BO: Ora deciditi e fagli risentire quel messaggio. No, non credo proprio che tu gli piaccia. No, non piaci nemmeno a me.
LUKE: Credo che quell'unità C1 che hai comprato sia stata rubata.
OWEN: Cosa te lo fa credere?
LUKE: Beh, ha trasmesso una registrazione proprio mentre la pulivo. Dice di appartenere ad un certo Obi-Wan Kenobi. Ho pensato che si trattasse del vecchio Ben. Tu sai di che cosa parla?
OWEN: Hmmm...
LUKE: Beh, mi domando se si tratta di Ben.
OWEN: Quello stregone è solo un vecchio pazzo. Domani porta quell'unità C1 ad Anchorhead e fagli cancellare la memoria. Così sarà finita. Appartiene a noi, adesso.
LUKE: E se poi quell'... Obi-Wan viene a reclamarla?
OWEN: Non verrà. Non credo che esista più. Dev'essere morto quando è morto tuo padre.
LUKE: Conosceva mio padre?
OWEN: Ti ho detto di lasciar perdere. Il tuo solo compito è di preparare quei nuovi droidi per domani. In mattinata li voglio sul crinale sud a lavorare a quei condensatori.
LUKE: Sì, zio. Credo che quei droidi funzioneranno bene. Infatti, anche per questo, stavo pensando al nostro patto di dover restare un'altra stagione. Se questi droidi funzionano vorrei trasmettere la mia domanda all'accademia quest'anno.
OWEN: Cioè il prossimo semestre, prima dei raccolti?
LUKE: Ce n'è abbastanza di droidi, adesso!
OWEN: È allora che mi occorri di più. Solo un'altra stagione. Quest'anno guadagneremo abbastanza per poter assumere altri braccianti, e così andrai all'accademia un altro anno. Devi capire che qui ho bisogno di te, Luke.
LUKE: Ma ancora un altro anno...
OWEN: È solo un'altra stagione.
LUKE: L'hai detto anche quando se ne sono andati Biggs e Tank.
BERU: Dove stai andando?
LUKE: Dove vuoi che vada? Devo finire di pulire quei droidi.
BERU: Non può restare qui con noi per sempre. Quasi tutti i suoi amici se ne sono andati. È così importante, per lui.
OWEN: L'anno prossimo lo lascerò andare, te lo prometto.
BERU: Luke non è solo un semplice contadino. Assomiglia a suo padre, naturalmente.
OWEN: È questo che mi preoccupa.
LUKE: Che fai, ti nascondi pure adesso?
D-3BO: Non è stata colpa mia, signore. Per piacere, non mi disattivi. Gli ho detto di non andarsene, ma è difettoso, funziona male. E non la piantava con la sua missione.
LUKE: Oh, no!
D-3BO: Quell'unità C1 è sempre stata un problema. Questi astrodroidi stanno diventando incontrollabili. Perfino io a volte fatico a capire la loro logica.
LUKE: Come ho fatto a essere così stupido? Non è più in vista. Accidenti!
D-3BO: Mi perdoni, signore. Non potremmo inseguirlo?
LUKE: Con tutti i Sabbipodi che ci sono in giro è pericoloso. Dovremo aspettare domattina.
OWEN: Luke, tolgo energia a tutto!
LUKE: Va bene! Arrivo tra qualche minuto! Prenderò una lavata di testa. Sai, quel piccolo droide mi causerà un sacco di guai.
D-3BO: Oh, è la sua specialità, signore.
OWEN: Luke! Luke! Luke! Hai visto Luke stamattina?
BERU: Ha detto che doveva fare alcune cose prima di andare a lavorare, ed è uscito presto.
OWEN: Ha portato i nuovi droidi con sé?
BERU: Credo di sì.
OWEN: Beh, sarà meglio che entro mezzogiorno abbia riparato quelle unità sul crinale sud, altrimenti saranno guai.
LUKE: Attenzione, c'è un droide sullo schermo. Dritto di prua. Potrebbe essere la nostra unità C1. Accelera. Ehi, tu, dove ti credi di andare?
D-3BO: Luke è ora il tuo legittimo proprietario. E basta con le chiacchiere a vanvera sul tuo Obi-Wan Kenobi. E non parlarmi più della tua missione. E chiamati fortunato se non ti fa in mille pezzi seduta stante.
LUKE: No, lascia. ma credo sia meglio andare. E ora che gli prende?
D-3BO: Ci sono parecchie creature che si avvicinano da sud-est.
LUKE: Sabbipodi. O peggio. Coraggio, andiamo a dare un'occhiata. Su, muoviti! Ci sono due Bantha laggiù, ma non vedo... Aspetta un istante! Sono proprio Sabbipodi. Ne vedo uno adesso!
OBI-WAN (BEN) KENOBI: Uuuh! Salve, tu. Vieni qui, mio piccolo amico. Non aver paura. No, non preoccuparti, tra poco si riavrà. Rilassati, figliolo. Hai avuto una giornata faticosa. Sei fortunato di essere ancora tutto d'un pezzo.
LUKE: Ben? Ben Kenobi? Accidenti, come sono contento di vederti.
BEN: La desolazione dello Jundland non va attraversata tanto alla leggera. Dimmi, giovane Luke, cosa ti porta così fuori strada?
LUKE: Questo piccolo droide. Credo stia cercando il suo ex padrone. Io non ho mai visto tanta devozione in un droide prima d'ora. Afferma di appartenere ad un certo Obi-Wan Kenobi. È per caso un tuo parente? Sai di chi parla?
BEN: Obi-Wan... Kenobi? Obi-Wan... Sai, questo è un nome che non sentivo da tanto tempo. Tanto tempo.
LUKE: Credo che mio zio lo conosca. Ha detto che è morto.
BEN: Oh, no, non lo è. No, non ancora.
LUKE: Tu lo conosci?
BEN: Ma certo che lo conosco! Sono io. Io non ho usato più il nome di Obi-Wan da... oh, da prima che tu nascessi.
LUKE: Allora il droide appartiene proprio a te.
BEN: Veramente non mi ricordo d'aver mai avuto un droide. Molto interessante. Credo che sia meglio andare al riparo. I Sabbipodi si spaventano facilmente, ma torneranno presto, e molto più numerosi.
LUKE: 3BO!
D-3BO: Dove sono? Devo aver fatto un passo falso.
LUKE: Ti puoi alzare? Dobbiamo andarcene prima che tornino i Sabbipodi.
D-3BO: Non credo di farcela. Vada lei, padrone Luke. Non ha senso che lei rischi la vita per causa mia. Io sono spacciato.
LUKE: Ma no, che razza di discorsi fai?
BEN: Presto. Quelli sono in fermento.
LUKE: No, mio padre non ha fatto la guerra. Era ufficiale di rotta su un'astronave da carico.
BEN: Questo è quello che ti ha detto tuo zio. Non condivideva gli ideali di tuo padre. Pensava che dovesse restare qui e non farsi coinvolgere.
LUKE: Tu hai fatto la Guerra dei Quoti?
BEN: Sì. Una volta io ero un cavaliere Jedi, come tuo padre.
LUKE: Vorrei averlo conosciuto.
BEN: Era il migliore stella-pilota della galassia, e un astuto guerriero. Ho sentito che sei diventato un ottimo pilota anche tu. Ed era un caro amico. Oh, a proposito, ho qui qualcosa per te. Tuo padre voleva che tu l'avessi quando raggiungevi l'età giusta, ma tuo zio non ne volle sapere. Temeva che potessi seguire il vecchio Obi-Wan in qualche pazza crociata idealistica come fece tuo padre.
D-3BO: Se non ha bisogno di me, signore, io mi spegnerei per un po'.
LUKE: Fai pure, certo. Che cos'è?
BEN: È la spada laser di tuo padre. Questa è l'arma dei cavalieri Jedi. Non è goffa o erratica come un fulminatore. È elegante, invece, per tempi più civilizzati. Per oltre mille generazioni i cavalieri Jedi sono stati i guardiani di pace e giustizia nella vecchia Repubblica, prima dell'oscurantismo, prima dell'Impero.
LUKE: Com'è morto mio padre?
BEN: Un giovane Jedi di nome Darth Fener, che era stato mio allievo finché non si volse al male, aiutò l'Impero a dare la caccia ai cavalieri Jedi e a distruggerli. Egli tradì e assassinò tuo padre.Ora i Jedi sono praticamente estinti. Fener fu sedotto dalla parte tetra e oscura della Forza.
LUKE: La Forza?
BEN: Beh, la Forza è quella che dà al Jedi la possanza. È un campo energetico creato da tutte le cose viventi. Ci circonda, ci penetra. Mantiene unita tutta la galassia.
BEN: Ora vediamo se riusciamo a scoprire che cosa sei, mio piccolo amico, e da dove provieni.
LUKE: Ho visto parte di un messaggio che lui...
BEN: A quanto pare l'ho trovato.
LEILA: Generale Kenobi, anni fa tu hai servito sotto mio padre nella Guerra dei Quoti. Ora egli ti prega di aiutarlo nel conflitto  contro l'Impero. Sono spiacente di non poter presentare di persona la richiesta di mio padre, ma la mia astronave è stata catturata, e il mio tentativo di portarti ad Alderaan è fallito. Ho affidato delle informazioni vitali per la sopravvivenza della Ribellione al sistema mnemonico di questa unità C1. Mio padre saprà come recuperarle. Devi far sì che questo droide arrivi da lui sano e salvo ad Alderaan. È la nostra ora più disperata. Aiutami, Obi-Wan Kenobi. Sei la mia unica speranza.
BEN: Dovrai imparare le vie della Forza se devi venire con me ad Alderaan.
LUKE: Alderaan? Ma io non ci vengo ad Alderaan. Devo tornare a casa. È tardi. Sono già nei guai così.
BEN: Ho bisogno del tuo aiuto, Luke. Anche lei ne ha bisogno. Sto diventando troppo vecchio per questo genere di cose.
LUKE: Non posso essere coinvolto. Ho del lavoro da fare. Non pensare che mi piaccia l'Impero, anzi lo detesto. Ma non ci posso fare niente in questo momento. Ed è lontanissimo da qui.
BEN: Sembra di sentire tuo zio.
LUKE: Mio zio. Come potrò spiegargli tutto questo?
BEN: Impara a capire la Forza, Luke.
LUKE: Senti, posso portarti fino ad Anchorhead. Là troverai un mezzo per Mos Eisley o dovunque vuoi andare.
BEN: Devi fare quello che tu pensi sia giusto, naturalmente.
COMANDANTE TAGGE: ... finché questa stazione da battaglia non sarà completamente operativa siamo vulnerabili. L'Alleanza Ribelle è ben equipaggiata. È più pericolosa di quanto crediate.
AMMIRAGLIO MOTTI: Lo sarà per la tua flotta stellare, comandante, non per quest'arma di distruzione.
TAGGE: La Ribellione continuerà ad avere tutto l'appoggio dei membri del Senato Imperiale, fintanto...
WILHUFF GRAND MOFF TARKIN: Il Senato Imperiale non ci creerà più nessuna preoccupazione. Ho appena ricevuto notizia che l'Imperatore ha sciolto il Consiglio definitivamente. Gli ultimi avanzi della vecchia Repubblica sono stati spazzati via.
TAGGE: È impossibile! Come fa l'Imperatore a mantenere il controllo senza la burocrazia?
TARKIN: I governatori regionali ora hanno il controllo diretto dei loro territori. La paura terrà in buon ordine i sistemi locali. La paura di questa super arma offensiva.
TAGGE: E la Ribellione? Se i ribelli hanno con loro uno schema tecnico completo di questa stazione è possibile, anche se improbabile, che trovino una falla, e che la sfruttino.
DARTH FENER: I piani a cui ti riferisci presto saranno di nuovo nelle nostre mani.
MOTTI: Qualsiasi attacco portato dai ribelli contro questa stazione sarebbe una prodezza inutile, qualunque siano i dati tecnici che hanno ottenuto. Questa stazione adesso è l'estrema potenza dell'universo. Io propongo di usarla.
DARTH FENER: Non essere troppo fiero di questo terrore tecnologico che hai costruito. L'abilità di distruggere un pianeta è insignificante in confronto alla potenza della Forza.
MOTTI: Non cercare di terrorizzarci con le tue teorie da stregone, Lord Fener. Il tuo deprecabile attaccamento a quell'antica religione non ti ha certo aiutato a far saltar fuori i nastri rubati, né ti ha dato la chiaroveggenza necessaria per scoprire la fortezza segreta dei ribelli...
DARTH FENER: Trovo insopportabile la tua mancanza di fede!
TARKIN: Fener, basta così. Fener, lascialo sùbito.
DARTH FENER: Se così desideri.
TARKIN: Questi bisticci sono fuori luogo. Lord Fener ci avrà già fornito l'ubicazione della fortezza ribelle al momento che la stazione diverrà operativa. E così stritoleremo la Ribellione con un solo, rapido colpo.
LUKE: Sembra proprio che siano stati i Sabbipodi. Guarda: bastoni Gaffi, impronte di Bantha... Non avevano mai attaccato niente di così grosso prima d'ora.
BEN: Non sono stati loro, ma qualcuno vuole che noi lo crediamo. Queste impronte sono una accanto all'altra, e i Sabbipodi vanno sempre in fila per uno per nascondere il loro numero.
LUKE: Questi sono i Jawas che ci hanno venduto C1 e 3BO.
BEN: E questi colpi di folgoratore denotano una precisione che i Sabbipodi non hanno. Soltanto le truppe d'assalto imperiali sono così precise.
LUKE: Ma perché le truppe imperiali massacrerebbero i Jawas? Se hanno seguito qui i robot avranno saputo a chi li hanno venduti... e questo li porterebbe... a casa.
BEN: Aspetta, Luke! È troppo pericoloso!
LUKE: Zio Owen! Zia Beru! Zio Owen!
DARTH FENER: E ora, Altezza, discuteremo l'ubicazione della vostra base ribelle segreta.
BEN: Non avresti potuto fare niente, Luke, se fossi stato là. Avrebbero ucciso anche te, e ora i droidi sarebbero nelle mani dell'Impero.
LUKE: Voglio venire con te ad Alderaan. Qui non c'è niente per me ora. Voglio conoscere le vie della Forza e diventare un Jedi, come mio padre.
BEN: Il porto spaziale di Mos Eisley. Non troverai mai un covo di feccia e di malvagità peggiore di questo posto. Dobbiamo essere prudenti.
SOLDATO: Da quanto tempo hai questi droidi?
LUKE: Da tre o quattro stagioni.
BEN: Sono in vendita se li volete.
SOLDATO: Fammi vedere i tuoi documenti.
BEN: Non c'è bisogno che controlliate i suoi documenti.
SOLDATO: Non c'è bisogno che controlliamo i suoi documenti.
BEN: Questi non sono i droidi che state cercando.
SOLDATO: Questi non sono i droidi che stiamo cercando.
BEN: Ora siamo liberi di proseguire.
SOLDATO: Ora siete liberi di proseguire.
BEN: Muoviamoci.
SOLDATO: Muovetevi. Muovetevi!
D-3BO: Non li reggo proprio questi Jawas. Creature disgustose.
LUKE: Vattene. Vattene! Non riesco a capire come abbiamo fatto a passare. Credevo fossimo spacciati.
BEN: La Forza esercita una grande influenza sulle menti deboli.
LUKE: Credi che riusciremo a trovare un pilota da qui fino ad Alderaan?
BEN: I migliori piloti di astronavi mercantili si trovano qui, soltanto sta' bene attento, qua spesso scoppiano delle risse.
LUKE: Sono pronto a tutto.
D-3BO: C1, muoviti.
WUHER: Ehi! Qui non serviamo quei tipi lì.
LUKE: Cosa?
WUHER: Quei droidi. Dovranno aspettare fuori. Non li vogliamo qui.
LUKE: Aspettate fuori vicino allo sprinter. Non vogliamo fastidi.
D-3BO: Sono d'accordo con lei, signore.
PONDA BABA: Negola dewaghi wooldugger?
DR. EVAZAN: Non gli vai a genio.
LUKE: Mi spiace.
EVAZAN: Neanche a me vai a genio. Stai attento a te. Siamo ricercati. Io sono condannato a morte su dodici sistemi.
LUKE: Sarò prudente, allora.
EVAZAN: Sarai morto, allora.
BEN: Con questo piccoletto non vale proprio la pena. Lascia che ti offra qualcosa da bere.
WUHER: Niente fulminatori! Niente fulminatori!
LUKE: Sto bene. Sto bene.
BEN: Chewbacca, qui, è il secondo pilota di una nave che farebbe al caso nostro.
D-3BO: Questa storia non mi piace affatto.
HAN SOLO: Han Solo. Sono il comandante del Millennium Falcon. Chuba dice che state cercando un passaggio per il sistema di Alderaan.
BEN: Sì, è esatto, se la tua nave è veloce.
HAN: Cosa? Come? Non hai mai sentito nominare il Millennium Falcon?
BEN: Veramente no.
HAN: È la nave che ha fatto la rotta di Kessel in meno di dodici parsec. Ho lasciato indietro le navi stellari dell'Impero. Non le navi mercantili, quelle è uno scherzo. Parlo delle più veloci navi da guerra imperiali. È abbastanza veloce per te, vecchio? La merce cos'è?
BEN: Solo passeggeri... vengo io, il ragazzo, e due droidi. E non ci chiedere altro.
HAN: Ma cosa c'è? Avete qualche noia qui?
BEN: Vorremmo evitare qualsiasi complicazione di carattere... imperiale. Questo ti deve bastare.
HAN: Ah... Ho capito. Allora non siete tanto in regola, eh? Questo vi costerà un po' di più. Trentacinquemila, tutti anticipati.
LUKE: Trentacinque...? Potremmo quasi comprarci un mezzo nostro.
HAN: Ma chi lo guida, figliolo? Tu?
LUKE: Certo che lo guido io, non sono mica male come pilota. Ma dobbiamo stare qui a sentire...
BEN: Possiamo pagarti diecimila adesso, più... quarantamila, quando saremo arrivati ad Alderaan.
HAN: Cinquantamila? Okay, avete trovato la vostra nave. Partiamo appena sarete pronti. Aggancio 94.
BEN: 94.
HAN: C'è qualcuno che comincia a interessarsi al lavoretto che hai fatto poco fa.
SOLDATO: Andiamo a controllare. Vieni.
HAN: Cinquantamila! Quelli devono essere con l'acqua alla gola. E io mi ci posso davvero salvare la pelle. Vai subito alla nave e preparala.
BEN: Dovrai vendere il tuo sprinter.
LUKE: Non fa niente. Non tornerò mai più su questo pianeta.
GREEDO: Koona t'chuta Solo?
HAN: Sì, infatti. Per essere esatti stavo andando a trovare il tuo capo. Di' a Jabba che ho i soldi per lui.
GREEDO: Soong peetch alay. Ee mara tom tee tok maky cheesa. Jabba won neechee kochba mu shanee wy tonny wya uska, eh, eh, eh! Chosky nowy u chusu.
HAN: Sì, ma questa volta ho i soldi, capisci...
GREEDO: El jaya kulpa intick kuny ku suwa.
HAN: Ma i soldi non li ho mica qui con me. Di' a Jabba...
GREEDO: Semal hi teek teek. Sone guru ye buya nyah oo won spasteega koo shu coon bon duwa weeptee.
HAN: Beh, a volte vengo abbordato anch'io. Credi che avessi un'alternativa?
GREEDO: Talk Jabba. Boompa kom bok nee aht am bompah..
HAN: Mi dovrà prima accoppare.
GREEDO: Nuklee numaa. Ches ko ba tuta creesta crenko ya kolska!
HAN: Ci credo proprio. Scusa se ho sporcato un po'.
DARTH VADER: La sua resistenza alla sonda mentale è notevole. Ci vorrà tempo per poterle strappare qualche informazione.
UFFICIALE: Il controllo finale è finito. Tutti i sistemi sono operativi. Che rotta prendiamo?
TARKIN: Potrebbe forse rispondere ad una diversa forma di persuasione.
DARTH FENER: Cosa vuoi dire?
TARKIN: Credo che sia ora di dimostrare tutta la potenza di questa stazione. Facciamo rotta per Alderaan.
UFFICIALE: Con piacere.
D-3BO: C1, blocca la porta.
SOLDATO: Bene. Controllate l'altro lato della strada. Questa porta è bloccata. Proviamo la prossima.
D-3BO: Avrei preferito di gran lunga andare con padron Luke che restare qui con te. Non so cosa siano tutte queste noie che abbiamo, ma sono certo che è colpa tua. Modera il tuo linguaggio.
LUKE: Va bene, dammi i soldi e prenditelo.
BEN: Luke.
LUKE: Sì. Non è granchè, ma da quando è uscito l'X2 gli sprinter come il mio non sono più richiesti.
BEN: Basteranno.
JABBA THE HUTT: Solo! La pa loiya, Solo! Solo!
HAN: Sono qui, Jabba. Ti stavo aspettando.
JABBA: Bone duwa pweepway? Uh-ha!
HAN: Non pensavi che sarei scappato, vero?
JABBA: Han, ma bookie, keel-ee calleya ku kah. Wanta dah moolee-rah... Mon kee chees kreespa Greedo?
HAN: Senti, Jabba, la prossima volta che vuoi parlarmi, vieni tu direttamente. Non mandarmi uno di quegli imbecilli.
JABBA: Han, Han, ma kee chee zay. Hassa ba una kulkee malia... Lude eveela deesa sloan dwa spasteega el was nwo yana da gooloo?
HAN: Senti, Jabba, anch'io ricevo visite inaspettate ogni tanto. Credi che abbia avuto scelta? Ma adesso ho un carico facile facile. Ti ricompenserò. Ti darò anche un piccolo extra. Mi serve solo unaltro po' di tempo.
JABBA: Han, ma bookie, baldo nee anna dodo da eena. See fa doi dee yaba...
HAN: Quindi, Jabba. Non esagerare.
JABBA: Dee do ee deen. Ee ya ba ma dookie massa... Eek bon chee ko pa na green na meeto do buny dunko la cho ya.
HAN: Jabba, sei un meraviglioso essere umano.
JABBA: Boska!
BEN: Se la nave è veloce come afferma lui, dovrebbe andarci bene.
LUKE: È un pezzo di ferraglia!
HAN: Oltrepassa di 0.5 la velocità della luce. Non avrà un grande aspetto ma non gli manca niente, ragazzo. Ci ho fatto un sacco di modifiche speciali personalmente. Ma voi avete fretta, quindi adesso salite a bordo e partiamo, prego.
D-3BO: Salve, signore.
SOLDATO: Da che parte? Bene, ragazzi, caricate le armi. Fermate quella nave! Folgoratelo!
HAN: Chube, andiamocene via!
D-3PO: Povero me. Mi ero scordato quanto detestavo viaggiare nello spazio.
HAN: Sembra un incrociatore imperiale. I nostri passeggeri devono essere gente che scotta. Cerca di tenerlo a distanza. Angola i deflettori, io faccio i calcoli per il salto a velocità luce. Stai in campana. Ne stanno arrivando altri due. Cercheranno di intercettarci.
LUKE: Perché non te li lasci di coda? Avevi detto che quest'affare è veloce.
HAN: Se non ti va bene, ragazzino, puoi anche scendere. Saremo al sicuro appena fatto il salto nell'iperspazio. E poi, conosco qualche manovra. Li semineremo. Ora comincia il divertimento.
BEN: Quanto ci vuole per fare il salto nell'iperspazio?
HAN: Ancora qualche momento per avere le coordinate dal navicomputer.
LUKE: Qualche momento? Alla velocità con cui si avvicinano...
HAN: Viaggiare nell'iperspazio non è come spargere fertilizzanti da un aeroplano. Senza i dati esatti potremmo volare attraverso una stella o avvicinarci troppo a una supernova, e il vostro viaggiofinirebbe prima di cominciare.
LUKE: Cos'è quella spia?
HAN: Stiamo perdendo il deflettore. Andate dentro e legatevi. Io farò il viaggio a velocità luce.
MOTTI: Siamo entrati nel sistema di Alderaan.
LEILA: Governatore Tarkin. Dovevo aspettarmi di trovarvi con in mano il guinzaglio di Fener. Ho riconosciuto il vostro fetore quando sono stata portata a bordo.
TARKIN: Gentilissima, fino all'ultimo. Non avete idea di come trovi difficile firmare la vostra condanna a morte.
LEILA: Sono sorpresa che abbiate il coraggio di assumervi questa responsabilità.
TARKIN: Principessa Leila, prima della vostra esecuzione vorrei che foste mia ospite ad una cerimonia che renderà operativa questa stazione da battaglia. Nessun sistema stellare oserà più opporsi all'Imperatore.
LEILA: Quanto più stringete la presa, Tarkin, tanti più sistemi vi sgusceranno via tra le dita.
TARKIN: Non quando avremo dimostrato la potenza di questa stazione. Lo sapete? Voi avete determinato la scelta del pianeta che verrà distrutto per primo. Data la vostra riluttanza a rivelarci l'ubicazione della base ribelle dimostreremo la micidialità di questa stazione da battaglia contro il vostro patrio pianeta, Alderaan.
LEILA: No! Alderaan è pacifico! Non abbiamo armi! Voi non potete fare...
TARKIN: Preferireste un altro bersaglio? Un bersaglio militare? Dite il nome del sistema. Ditelo. Sono stanco di chiedervelo, quindi questa è l'ultima volta. Dov'è situata la base ribelle?
LEILA: Dantooine. Sono su Dantooine.
TARKIN: Ecco. Vedi, Lord Fener? Sa anche essere ragionevole. Proseguite con l'operazione. Potete sparare appena pronti.
LEILA: Cosa?
TARKIN: Siete proprio un'ingenua. Dantooine è troppo lontano per una dimostrazione efficace, ma non temete: mi occuperò dei vostri amici ribelli quanto prima.
LEILA: No!
SOLDATO: Iniziare l'ignizione preliminare.
LUKE: Non ti senti bene? Che cos'hai?
BEN: Ho sentito come una perturbazione nella Forza, come se milioni di voci gridassero terrorizzate e a un tratto si fossero zittite. Temo sia accaduta una cosa terribile. È meglio che tu continui i tuoi esercizi.
HAN: Beh, potete scordarvi di avere guai da quelle lumache imperiali. Te l'ho detto che li avrei seminati. Non ditemi grazie tutti insieme. Comunque, dovremmo essere ad Alderaan circa alle ore due del mattino.
D-3BO: Ora stai attento, C1. Ha fatto una mossa leale. Urlare non ti aiuterà molto.
HAN: Lascialo perdere. Non è prudente far innervosire un Wookiee.
D-3BO: Ma signore, nessuno si preoccupa di non innervosire un droide.
HAN: Questo perchè i droidi quando perdono non staccano le braccia ai loro avversari. I Wookiee invece sono famosi per questo.
D-3BO: Ho capito la sfumatura, signore. Propongo una nuova tattica, C1. Fai vincere il Wookiee.
BEN: Ricordati che un Jedi può sentire la Forza scorrere dentro di lui.
LUKE: Vuoi dire che controlla le tue azioni?
BEN: In parte. Ma inoltre ubbedisce ai tuoi comandi.
HAN: Ah, ah, ah, ah! Le strane religioni e le loro antiche armi contano poco contro un folgoratore al fianco.
LUKE: Non hai fede nella Forza, non è vero?
HAN: Ragazzo, io ho girato questa galassia in lungo e in largo. Ho visto un sacco di cose curiose, però non ho visto niente che mi abbia convinto che esiste un'unica, onnipossente Forza che controlla tutto quanto. Nessun campo di energia mistica controlla il mio destino. Sono soltanto dei semplici trucchi e delle idiozie.
BEN: Ti consiglierei di tentare di nuovo, Luke. Questa volta, non seguire il tuo io cosciente... e agisci solo con l'istinto.
LUKE: Con il paralaser abbassato non ci vedo neanche. Come faccio a combattere?
BEN: Gli occhi a volte ingannano. Non fidarti di loro. Espandi le tue sensazioni, Luke. Visto? Ce l'hai fatta.
HAN: Io la chiamo fortuna.
BEN: Nella mia esperienza la parola "fortuna" non esiste.
HAN: Senti, un'azione contro i remoti è una cosa. Ma un'azione contro i vivi, eh? È una cosa diversa. Ah, credo che stiamo arrivando ad Alderaan.
LUKE: Sai, sentivo qualcosa. Potevo quasi vedere il remoto.
BEN: Mi rallegro. Hai fatto il tuo primo passo in un mondo più vasto.
TARKIN: Sì?
CASS: I nostri ricognitori hanno raggiunto Dantooine. Hanno trovato i resti di una base ribelle, ma pensano sia stata abbandonata da parecchio tempo. Ora stanno effettuando una vasta ricerca deisistemi circostanti.
TARKIN: Ha mentito. La principessa ha mentito.
DARTH FENER: Ti avevo detto che non avrebbe mai consapevolmente tradito la Ribellione.
TARKIN: Terminala. Immediatamente.
HAN: Tienti pronto, Chube, ci siamo. Innesta i motori subluce. Ma che diavo... Ah, siamo usciti dall'iperspazio sotto una pioggia di meteore. Forse una collisione di asteroidi. Non è su nessuna carta.
LUKE: Che sta succedendo?
HAN: La posizione è esatta, solo che... non c'è Alderaan.
LUKE: Come sarebbe? E dov'è?
HAN: Sto cercando di dirtelo, ragazzo. Non c'è. È stato del tutto spazzato via.
LUKE: Cosa? Come?
BEN: Distrutto dall'Impero.
HAN: L'intera flotta spaziale non potrebbe distruggerlo. Ci vorrebbero un migliaio di navi con più potenza di fuoco. Sta arrivando un'altra nave.
LUKE: Forse loro sanno che è successo.
BEN: È un caccia della flotta Imperiale.
LUKE: Ci ha seguiti.
BEN: No, è un caccia a corto raggio.
HAN: Non ci sono basi qui intorno. Da dove sbuca fuori?
LUKE: Se ne sta andando di gran fretta. Se c'identificano siamo nei guai.
HAN: Glielo impediremo. Chube, disturba le loro trasmissioni.
BEN: Tanto vale lasciarlo andare. È troppo fuori portata.
HAN: Non per molto.
BEN: Un caccia di quella classe non può inoltrarsi tanto nello spazio da solo.
LUKE: Si sarà perso, allora. Faceva parte di un convoglio, forse.
HAN: Beh, non durerà abbastanza da poter raccontare d'averci visto.
LUKE: Guardatelo. Si dirige verso quella piccola luna.
HAN: Credo di poterlo beccare prima che ci arrivi, è quasi a portata di tiro.
BEN: Non è una luna, quella. È una stazione spaziale.
HAN: Impossibile, è troppo grossa.
LUKE: Ho una strana sensazione, come un presentimento.
BEN: Han, inverti la rotta.
HAN: Già. Credo sia il caso. Inverti i motori. Chube, innesta l'energia ausiliaria. Chube, innesta l'energia ausiliaria!
LUKE: Perché continuiamo ad andarci contro?
HAN: Ci sta risucchiando un radiofaro traente.
LUKE: Devi poter fare qualcosa, Han!
HAN: Non c'è niente che possa fare, sono al massimo della potenza. Dovrò spegnere tutto. Ma dovranno faticare per prendermi.
BEN: Non puoi vincere, ma ci sono delle alternative al battersi.
INTERCOM: Sgomberate la zona 3-27. Stiamo azionando il campo magnetico.
UFFICIALE: Ai vostri posti. Venite con me.
INTERCOM: Chiudere tutti gli scudi esterni. Chiudere tutti gli scudi esterni.
TARKIN: Sì?
INTERCOM: Abbiamo catturato un trasporto che entrava nei resti del sistema di Alderaan. I suoi dati corrispondono a quelli di un'astronave fuggita da Mos Eisley per evitare la cattura.
DARTH FENER: Penso che stiano cercando di riportare alla principessa i piani rubati. Forse lei potrà ancora esserci utile.
INTERCOM: Aprire 1-5-7 e 1-5-9. Assicurare via libera.
UFFICIALE: A bordo della nave non c'è nessuno. Dal libro di bordo risulta abbandonata subito dopo il decollo. Dev'essere una trappola, signore. Sono stati lanciati molti gusci di salvataggio.
DARTH FENER: Ha trovato qualche droide?
UFFICIALE: No, signore. Se ce n'erano a bordo sono stati lanciati anche loro.
DARTH FENER: Mandi a bordo una squadra. Voglio che venga controllata in ogni sua parte.
UFFICIALE: Sì, signore.
DARTH FENER: Sento qualcosa... Una presenza che non avevo più sentito...
UFFICIALE: Voglio qui una squadra di rilevazione. Dev'essere controllata ogni parte della nave.
LUKE: Meno male che ci sono questi compartimenti.
HAN: Li uso per il contrabbando. Non credevo mai che avrei contrabbandato me stesso. Non è ridicolo? Comunque, anche se potessi decollare, non ce la farei a passare il radiofaro.
BEN: Lascia fare a me.
HAN: Vecchio pazzo. Lo sapevo che avresti detto così.
BEN: Chi è più pazzo, il pazzo o il pazzo che lo segue?
INTERCOM: Numero 1-11, numero 1-11...
SOLDATO: La nave è tutta vostra. Se gli strumenti rilevano qualcosa riferite immediatamente. Bene, andiamo.
LUKE: Ehi, laggiù! Potreste darci una mano?
UFFICIALE DI PIATTAFORMA: TK-2-1, tornate al vostro posto. TK-2-1, rispondetemi. Laggiù hanno una trasmittente in avaria, vedrò che posso fare.
LUKE: Con tutti i versi che fa lui e tu che spari a ogni cosa che vedi è un miracolo che non lo sappiano tutti che siamo qui.
HAN: E lasciali venire! Io Preferisco una lotta a viso aperto a questa mascherata.
D-3BO: Abbiamo trovato l'attacco del computer, signore.
BEN: Innesta. Dobbiamo interpretare tutta la rete imperiale di comunicazioni.
D-3BO: Dice che ha trovato i comandi del radiofaro che trattiene qui la nave. Cercherà di far apparire sul monitor l'ubicazione esatta. Il radiofaro è collegato al reattore principale in sette punti diversi. Una perdita d'energia ad uno dei terminali permetterà alla nave di decollare.
BEN: Non credo che possiate aiutarmi. Devo andare da solo.
HAN: Come preferisci. Io ho fatto molto di più di quanto avevamo stabilito.
LUKE: Io voglio venire con te.
BEN: Sii paziente, Luke. Resta e sorveglia bene i droidi.
LUKE: Ma lui...
BEN: Consegnali sani e salvi, altrimenti altri sistemi astrali subiranno lo stesso fato di Alderaan. Il tuo destino è legato a una strada diversa dalla mia. La Forza ti accompagnerà... Sempre.
HAN: Bravo, l'hai detto, Chube. Ma dove l'hai scovato quel vecchio fossile?
LUKE: Ben Kenobi è un grande uomo.
HAN: Già, nel crearci delle grane è grandissimo.
LUKE: Non ho mai sentito te proporre qualcosa.
HAN: Meglio qualsiasi cosa piuttosto che aspettare con le mani in mano che ci becchino.
LUKE: Ma cosa credi, che... Che cos'è?
D-3BO: Temo di non capirlo bene, signore. Dice: "L'ho trovata", e continua a ripetere: "Lei è qui".
LUKE: Ma... Chi? Chi è che ha trovato?
D-3BO: La principessa Leila.
LUKE: La principessa? È qui?
HAN: Principessa?
LUKE: Dove? Dov'è?
HAN: Principessa? Ma di che parlate?
D-3BO: Livello 5, area di detenzione AA-23. Purtroppo è stata condannata ad essere terminata.
LUKE: Oh, no. Dobbiamo fare qualcosa.
HAN: Ma di che diavolo parli?
LUKE: I droidi appartengono a lei. È quella del messaggio. Bisogna aiutarla!
HAN: Senti, adesso non tirare fuori altre idee. Il vecchio vuole che aspettiamo qui.
LUKE: Ma non sapeva che lei era qui. Vuoi trovare la strada per quella camera di detenzione?
HAN: Io non vado da nessuna parte.
LUKE: Quelli la uccideranno. Qualche minuto fa hai detto che non volevi aspettare qui di essere catturato e adesso invece ci vuoi restare!
HAN: Marciare dentro la zona di detenzione non era quello che avevo in mente.
LUKE: Ma hanno deciso di ucciderla!
HAN: Beh, meglio lei che me.
LUKE: È ricca.
HAN: Ricca?
LUKE: Ricca, potentissima. Senti, se tu dovessi salvarla, la ricompensa sarebbe...
HAN: Quanto?
LUKE: Beh, più soldi di quanto tu riesca a immaginare.
HAN: Guarda, ragazzo, che io me ne immagino un bel po'.
LUKE: Li avrai.
HAN: Un bel po'?
LUKE: Contaci.
HAN: Okay, ragazzo, ma è meglio che non racconti delle balle.
LUKE: D'accordo.
HAN: Qual è il tuo piano?
LUKE: 3BO, dammi quei bracciali, per piacere. Bene. Ora te li metterò ai polsi. Calma! Han, me... mettiglieli tu, eh?
HAN: Non preoccuparti, credo di sapere che cos'ha in mente.
D-3BO: Padron Luke, signore, mi scusi se glielo chiedo, ma... che dovremo fare C1 ed io se veniamo scoperti qui?
LUKE: Chiudete la porta.
HAN: E non aprire per nessun motivo.
D-3BO: Grazie, ora ci sentiamo più tranquilli.
INTERCOM: 5-1-7 a controllo base. 5-1-7 a controllo base. 3-1-2...
LUKE: Non vedo niente con questo casco.
HAN: Non funzionerà mai.
LUKE: Perché non l'hai detto prima?
HAN: L'avevo detto anche prima.
UFFICIALE: Dove state portando... quella cosa?
LUKE: Trasferimento prigioniero dalla cella 1-1-3-8.
UFFICIALE: Non sono stato avvisato. Dovrò chiedere.
HAN: Attenzione! È sciolto!
LUKE: Adesso ci farà a pezzi!
HAN: Fuoco, Luke! Dobbiamo scoprire in quale cella sta questa vostra principessa. Ecco qua, 21-8-7. Vai a prenderla. Io li fermo qui. Ehm... Qui è tutto sotto controllo. Situazione normale.
INTERCOM: Cos'è successo?
HAN: Eh... un inconveniente con armi difettose, ma... va tutto benissimo qui, adesso, stiamo bene. Stiamo tutti bene, qui ora. Grazie. Voi come state?
INTERCOM: Mandiamo su una squadra.
HAN: No... Negativo, negativo. Abbiamo una perdita al reattore, qui. Ora dateci qualche minuto per eliminarla. È una grossa perdita, è pericolosa.
INTERCOM: Ma chi è? Qual è il vostro numero operativo?
HAN: Conversazione noiosa, comunque. Luke, tra un po' avremo compagnia.
LEILA: Non sei un po' basso per appartenere alle truppe d'assalto?
LUKE: Eh? Ah, l'uniforme. Sono Luke Skywalker. Sono venuto a salvarla.
LEILA: Sei chi?
LUKE: Sono venuto a salvarla. Ho la sua unità C1. Sono qui con Ben Kenobi.
LEILA: Ben Kenobi? Dov'è?
LUKE: Andiamo.
DARTH FENER: Lui è qui.
TARKIN: Obi-Wan Kenobi? Cosa te lo fa pensare?
DARTH FENER: Un tremito nella Forza. L'ultima volta che l'ho sentito fu in presenza del mio vecchio maestro.
TARKIN: A quest'ora dev'essere certamente morto.
DARTH FENER: Non sottovalutare la Forza.
TARKIN: I Jedi sono estinti. Il loro fuoco ha abbandonato l'universo. Tu sei tutto ciò che resta della loro religione. Sì?
INTERCOM: Governatore Tarkin, abbiamo un allarme di emergenza nella zona detentiva AA-23.
TARKIN: La principessa? Mettete in allarme tutti i settori.
DARTH FENER: Obi-Wan è qui. La Forza è con lui.
TARKIN: Se è vero non bisogna lasciarlo scappare.
DARTH FENER: Il suo piano non è scappare. Devo affrontarlo da solo.
HAN: Chube! Vai alle mie spalle! Alle mie spalle!
SOLDATO: Alla vostra sinistra. Sono scesi nel corridoio delle celle.
HAN: Non si esce da quella parte.
LEILA: Direi che avete tagliato l'unica via d'uscita.
HAN: Preferivate stare nella vostra cella, Altezza?
LUKE: D-3BO!
D-3BO: Sì, signore?
LUKE: Ci sono altre vie d'uscita dalle celle? Siamo stati tagliati fuori! Che hai detto? Non ho capito.
D-3BO: Ho detto che tutti i sistemi sono stati avvertiti della vostra presenza, signore. L'ingresso principale delle celle sembra l'unica via di uscita. Ogni altra informazione circa il vostro livello è segreta.
SOLDATO: Aprite là dentro. Aprite là dentro!
D-3BO: Oh, no.
LUKE: Altre vie di uscita non ce ne sono!
HAN: Non posso fermarli per sempre! Che facciamo?
LEILA: Ma che bel salvataggio! Entrando qui non avevate un piano per andarvene?
HAN: È Luke il cervello, dolcezza.
LUKE: Ma io non...
HAN: Ma che diavolo sta facendo?
LEILA: La pelle deve salvarcela qualcuno! Nello scarico dei rifiuti, giovanotto!
HAN: Vai là dentro! Vai là dentro, montagna pelosa! Non m'importa se poi puzzi! Entra dentro e non starci a pensare troppo! Fantastica la ragazza, eh? Non so se ucciderla o innamorarmi di lei. Vai dentro, Luke!
HAN: Finire nello scarico dei rifiuti è stata davvero un'idea geniale. Che puzza stupenda ci ha fatto scoprire. Complimenti! Usciamo da qui. Togliti dilà!
LUKE: No, aspetta! Sei impazzito? Lascia perdere! È sigillato magneticamente!
LEILA: Metta via quell'arnese! Finirà per ucciderci tutti!
HAN: Come no, vossignoria! Senta, avevo tutto sotto controllo finché lei non ci hai portato quaggiù. Non gli ci vorrà molto a scoprire che fine abbiamo fatto.
LEILA: Potrebbe essere peggio.
HAN: È già peggio.
LUKE: C'è qualcosa che si muove qui sotto.
HAN: È tutta immaginazione.
LUKE: Eh... mi ha toccato una gamba. Guarda. L'hai visto?
HAN: Cosa?
LEILA: Luke!
HAN: Luke! Luke! Luke!
LEILA: Luke! Luke! Afferra questo!
LUKE: Ah! Accidenti!
LEILA: Tieni!
LUKE: Mi ha incastrato le gambe!
HAN: Dov'è?
LUKE: Dappertutto!
LEILA: Che cos'è successo?
LUKE: Non lo so! Mi ha lasciato andare ed è sparito.
HAN: Ho un gran brutto presentimento.
LUKE: Le pareti si muovono!
LEILA: Non restate lì impalati! Cerchiamo di puntellarle con qualcosa! Mi aiuti!
LUKE: Aspettate un momento. 3BO! Rispondi, 3BO! 3BO! Ma dove sarà?
SOLDATO: Venite! Occupatevi di lui. Che c'è là?
D-3BO: Sono pazzi. Si sono diretti verso le prigioni. Se vi sbrigate potete prenderli.
SOLDATO: Seguitemi. Tu stai qui di guardia.
D-3BO: Vieni fuori. Oh... Tutta questa eccitazione ha mandato in pallone i circuiti della mia controparte. Se non le dispiace, vorrei portarlo giù alla manutenzione.
SOLDATO: Va bene.
LUKE: 3BO! Rispondi, 3BO! 3BO!
HAN: Salga là sopra!
LEILA: Non posso.
LUKE: Ma dove sarà finito? 3BO! 3BO, rispondi!
D-3BO: Qui non ci sono. Dev'essergli successo qualcosa. Guarda se sono stati presi. Sbrigati.
HAN: Una cosa è sicura. Diverremo tutti magrissimi. Salga su in cima!
LEILA: Ci sto provando!
D-3BO: Grazie al cielo non li hanno trovati. Dove possono essere? Usare il com-link? Oh, già, dimenticavo. L'avevo spento. Mi sente, signore?
LUKE: 3BO?
D-3BO: Abbiamo avuto qualche problema.
LUKE: Vuoi stare zitto e starmi a sentire? Ferma tutti gli schiacciatori di rifiuti del livello di detenzione! Ferma tutti gli schiacciatori di rifiuti del livello detenzione! Fermali, fermali tutti gli schiacciatori di rifiuti!
D-3BO: Oh, fermali tutti, presto.
HAN: Che succede?
LEILA: Cosa?
LUKE: Ah! Ah! Ah! Ah! L'ha fatto!
D-3BO: Sentili. Stanno morendo, C1.
LUKE: Yah-ah!
D-3BO: Maledetto il mio corpo di metallo! Non sono stato abbastanza veloce. È tutta colpa mia. Povero padrone.
LUKE: 3BO, stiamo bene! Stiamo bene! Sei stato grande! Ehi! Ah, ah, ah! Apri il portello di manutenzione del deposito... Dove siamo?
HAN: 3-2-6-3-8-2-7.
HAN: Se riusciamo ad evitare altri consigli femminili, dovremmo poter uscire di qui.
LUKE: Allora sbrighiamoci.
HAN: Dove stai andando? Ah...
LEILA: Aspetti! Sentiranno!
HAN: Vieni qui, brutto vigliacco. Chube, vieni qui.
LEILA: Senta, lei io non so chi sia né da dove venga, ma d'ora in avanti farà quello che io le dico, capito?
HAN: Senta lei, vossignoria altezza, mettiamo in chiaro una cosa. Io prendo ordini da una sola persona: da me.
LEILA: Mi sorprende che sia ancora vivo. Qualcuno può togliermi dai piedi questo grosso tappeto ambulante?
HAN: Non c'è prezzo con questa qui.
I SOLDATO: Riferite continuamente.
II SOLDATO: Bene. Che sta succedendo?
III SOLDATO: Forse è un'altra esercitazione.
II SOLDATO: Hai visto quel nuovo VT-1 6?
III SOLDATO: Già. Qualcuno dei ragazzi me ne stava parlando. Dicono che vale la pena di... Che cos'era?
II SOLDATO: Niente. Non c'è nessuno, non preoccuparti.
HAN: Eccola là.
LUKE: D-3BO, rispondi.
D-3BO: Sì, signore?
LUKE: Sei al sicuro?
D-3BO: Per ora sì. Siamo nell'hangar principale, a poca distanza dall'astronave.
LUKE: Siamo proprio sopra di voi. Tenetevi pronti.
LEILA: È venuto con quella? Ha più coraggio di quanto credessi.
HAN: Carina. Andiamo.
SOLDATO: Sono loro. Fulminatelo!
HAN: Andate alla nave! Torno indietro!
LUKE: Tu dove vai?
LEILA: È veramente coraggioso.
LUKE: Che vantaggio avremo se si fa uccidere? Andiamo.
HAN: Aaah!
LUKE: Credo che abbiamo sbagliato strada.
LEILA: L'apriranno!
LUKE: Questo li tratterrà per un po'.
LEILA: Presto. Dobbiamo attraversare! Trovi i comandi per allungare il ponte.
LUKE: Credo di averli fatti saltare...
LEILA: Stanno arrivando!
LUKE: Mi tenga questo.
LEILA: Sono riusciti ad aprire! In bocca al lupo!
SOLDATO: Credo si siano divisi. Ora potrebbero essere ai livelli 5 e 6.
D-3BO: Dove possono essere?
I SOLDATO: Chiudere i portelli.
II SOLDATO: Aprite le porte a prova di scoppio.
DARTH FENER: Ti stavo aspettando, Obi-Wan. Ci rincontriamo, finalmente. Ora il cerchio è completo. Quando ti ho lasciato non ero che un discepolo. Ora sono ioil maestro.
BEN: Solo un maestro del male, Darth.
DARTH FENER: I tuoi poteri sono deboli, vecchio.
BEN: Non puoi vincere, Darth. Se mi abbatti io diventerò più potente di quanto tu possa immaginare.
DARTH FENER: Non saresti dovuto tornare.
HAN: Non l'avevamo appena lasciata questa festa? Cosa vi ha trattenuto?
LEILA: Abbiamo incontrato dei vecchi amici.
LUKE: La nave è in ordine?
HAN: Sembra di sì, ma bisogna arrivarci. Speriamo che il vecchio abbia messo fuori uso il radiofaro.
LUKE: Guardate.
D-3BO: Vieni, C1. Andiamo.
HAN: Ecco, adesso, andiamo!
LUKE: Ben? Nooo!
HAN: Andiamo!
LEILA: Luke! Andiamo! Luke! Presto!
HAN: La porta, Luke!
BEN: Corri, Luke, corri!
HAN: Spero che il vecchio abbia fatto fuori il radiofaro traente, altrimenti questo viaggio sarà cortissimo. Okay, dai! Stiamo arrivando ai loro caccia di pattuglia. Tienili a bada. Angola gli scudi deflettori, mentre io carico le armi grosse.
LUKE: Non riesco a credere che è morto.
LEILA: Non avresti potuto fare nulla.
HAN: Avanti, amico. Non è mica finita. Vieni! Ci sei, Luke? Okay, sta' all'erta!
LEILA: Ecco, ci siamo.
LUKE: Sono troppo veloci!
LEILA: Abbiamo perso i controlli laterali.
HAN: Niente paura. La nave reggerà. Sentito, bellezza? Reggerà. Ah-ha!
LUKE: Preso. L'ho preso!
HAN: Sei grande, ma non ti montare la testa.
LEILA: Luke, ce ne sono ancora due in arrivo!
HAN: Uff...
LUKE: È fatta! Ce l'abbiamo fatta!
LEILA: Ce l'abbiamo fatta!
D-3BO: Aiuto. Credo di stare fondendo. Questa è tutta colpa tua.
TARKIN: Ci sono sfuggiti?
DARH FENER: Hanno appena fatto il salto nell'iperspazio.
TARKIN: Sei sicuro che il radiofaro sia stato nascosto bene sulla nave? Sto correndo un terribile rischio, Fener. Guai se perdiamo il contatto.
HAN: Niente male come salvataggio, eh? Lo sa, certe volte stupisco perfino me stesso.
LEILA: Credo non le accada di rado. Ci hanno lasciati andare. È l'unica spiegazione alla facilità della nostra fuga.
HAN: Ah, è stato facile, secondo lei?
LEILA: Ci stanno tracciando.
HAN: Non questa nave, sorella.
LEILA: Se non altro, l'informazione dentro C1 è intatta.
HAN: Ma è così importante? Che cosa c'è là dentro?
LEILA: Tutto lo schema tecnico della Morte Nera. Spero solo che quando verrà analizzato si troverà un punto debole. Non è ancora finita.
HAN: Lo è per me, sorella. Senta, io non sto qui per la sua rivoluzione e non sto qui per lei, principessa. Io m'aspetto di essere ben pagato. Io sto qui per i soldi.
LEILA: Non si preoccupi per la sua ricompensa. Se ama soltanto il denaro riceverà solo quello, stia tranquillo. Il suo amico è un vero mercenario. Mi domando se tenga realmente a qualcosa... o aqualcuno.
LUKE: Io sì. Allora...che ne pensi di lei, Han?
HAN: Sto cercando di non pensarci.
LUKE: Bene.
HAN: Sai... ha coraggio, però. Non so, tu che ne dici? Credi che una principessa e un tipo come me...
LUKE: No.
HAN: Eh, eh!
WILLARD: Siete salva. Quando abbiamo saputo di Alderaan, abbiamo temuto il peggio.
LEILA: Non c'è tempo per i ricordi tristi, comandante. Utilizzate le informazioni di questa unità C1 per progettare l'attacco. È la nostra unica speranza.
TARKIN: Sì.
INTERCOM: Ci stiamo avvicinando al pianeta Yavin. La base ribelle è su di una luna sulla parte opposta. Ci prepariamo a mettere la stazione nella loro orbita.
JAN DODONNA: La Morte Nera è fortemente corazzata, ed ha una potenza di fuoco superiore a quella della metà della flotta stellare. Le sue difese sono progettate per un attacco diretto su vasta scala. Un piccolo caccia monoposto dovrebbe essere in grado di superare la difesa esterna.
CAPO ORO: Mi scusi se lo chiedo, signore, ma che potranno fare i caccia monoposto contro quello?
DODONNA: Beh, l'Impero non considera un piccolo caccia monoposto come una minaccia, altrimenti sarebbe stata predisposta una difesa a maglie più strette. Da un esame dei piani forniti dalla principessa Leila abbiamo scoperto che esiste un punto debole nella stazione di guerra. Non vi sarà facile avvicinarvi. Dovrete infilarvi dentro questo canale e sfiorarne la superficie fino a questo punto. La zona da attaccare è larga due metri soltanto. È una piccola luce di scarico termico proprio sotto lo scarico principale. Il condotto porta direttamente al reattore di propulsione. Un colpo preciso provocherà una reazione a catena che dovrebbe distruggere la stazione. Soltanto un colpo preciso darà il via alla reazione a catena. Il condotto è a prova di laser, quindi dovrete usare siluri ai protoni.
WEDGE ANTILLES: No, è impossibile, anche per un computer.
LUKE: Ma no, non è impossibile. Io a casa sparavo ai topi raghi dal mio T-16, e li colpivo. E sono poco più grandi di due metri.
DODONNA: Armate i vostri mezzi, e che la Forza sia con voi.
INTERCOM: Abbiamo in orbita la stazione a velocità massima. La luna con la base ribelle sarà a portata di tiro fra 30 minuti.
DARTH FENER: Questo sarà un giorno da ricordare a lungo. Ha visto la fine di Kenobi, e presto vedrà la fine della Ribellione.
INTERCOM: Tutto il personale di volo ai loro posti. Tutto il personale di volo ai loro posti.
LUKE: Così hai avuto la ricompensa e te ne stai andando.
HAN: Proprio così. Già. Ho dei vecchi debiti da pagare con questa roba. E anche se non li avessi, non crederai che sarei così pazzo da restare qui, vero? Perché non vieni con noi? Sei bravo, combatti bene. Mi saresti utile.
LUKE: Ma insomma! Perchè non dai un'occhiata in giro? Lo sai cosa sta per succedere, da cosa devono difendersi? A loro occorrono piloti come te, e tu gli giri le spalle e te ne vai?
HAN: A che serve una ricompensa se non ci sei più? E attaccare la Morte Nera non è un atto di coraggio. È soprattutto... un suicidio.
LUKE: Bene. Abbi cura di te, Han. È quello che sai fare meglio, non è così?
HAN: Ehi, Luke! Che la Forza sia con te. Che hai da strillare? So bene quello che faccio.
LEILA: Cos'è successo?
LUKE: È Han. Non lo so. Credevo che avrebbe cambiato idea.
LEILA: Lui deve seguire il suo cammino. Nessuno ha il diritto di cambiarlo.
LUKE: Vorrei soltanto che Ben fosse qui.
BIGGS DARKLIGHTER: Ehi, Luke!
LUKE: Biggs!
BIGGS: Non posso crederci. Come ti va?
LUKE: A meraviglia!
BIGGS: Ti imbarchi con noi?
LUKE: Sarò lassù insieme a te, e sentirai che storie ho da raccontarti.
CAPO ROSSO: Skywalker. Sei sicuro da saper governare quest'astronave?
BIGGS: Signore, è il miglior pilota da combattimento di tutto il sistema intergalattico.
CAPO ROSSO: Te la caverai bene.
LUKE: Grazie, signore. Ce la metterò tutta.
BIGGS: Ora dobbiamo salire a bordo. Ascolteremo le tue storie al nostro ritorno, d'accordo?
LUKE: Certo. Ehi, Biggs. Te l'avevo detto che un giorno ce l'avrei fatta.
BIGGS: Sarà come ai vecchi tempi, Luke.
LUKE: Non ci fermeranno mai.
INTERCOM: Sgombrate la zona!
CAPO: Questa tua unità C1 sembra un po' malridotta. Ne vuoi una nuova?
LUKE: Neanche per sogno. Quel piccoletto e io ne abbiamo viste tante insieme. Come stai, C1? Bene.
CAPO: Bene, mollate adagio.
D-3BO: Reggiti forte, C1. Devi assolutamente tornare. Non vorrai che la mia vita diventi noiosa, vero?
INTERCOM: Pronti al decollo. Pronti al decollo. Assicurarsi che tutto sia funzionante.
BEN: Luke, la Forza sarà con te.
INTERCOM: State all'erta. La Morte Nera si sta avvicinando. Tempo stimato perché arrivi a portata di tiro: 15 minuti.
CAPO ROSSO: Tutte le unità riferiscano.
ROSSO 10: Rosso 10, sono pronto.
ROSSO 7: Rosso 7, sono pronto.
BIGGS: Rosso 3, sono pronto.
JEK PORKINS: Rosso 6, sono pronto.
ROSSO 9: Rosso 9, sono pronto.
WEDGE: Rosso 2, sono pronto.
ROSSO 11: Rosso 11, sono pronto.
LUKE: Rosso 5, sono pronto.
CAPO ROSSO: Lastre S in posizione d'attacco P2. Stiamo attraversando il loro campo magnetico. Reggetevi! Accendete i deflettori. Doppia linea di fronte.
WEDGE: Guarda quanto è grosso quell'affare.
CAPO ROSSO: Niente chiacchiere, Rosso 2. Accelerate a velocità di attacco. Ci siamo, ragazzi.
CAPO ORO: Capo Rosso, qui Capo Oro.
CAPO ROSSO: Ricevuto, Capo Oro.
CAPO ORO: Dirigiamo verso il canale bersaglio.
CAPO ROSSO: Siamo in posizione. Taglio perpendicolarmente, così attiro il loro fuoco.
WEDGE: Fuoco intenso, capo, 23 gradi.
CAPO ROSSO: Lo vedo. Tienti basso.
LUKE: Rosso 5. Io provo a entrare.
BIGGS: Sganciati! Tutto bene, Luke?
LUKE: Sono un po' arrostito, ma sto bene.
UFFICIALE: Abbiamo contato trenta caccia ribelli, Lord Fener, ma sono così piccoli che sfuggono ai nostri turbolaser.
DARTH VADER: Dovremo distruggerli uno per uno. Mandi gli equipaggi sui caccia.
CAPO ROSSO: Fate attenzione! Viene un gran volume di fuoco dalla torre di destra.
LUKE: Ci sono sopra.
BIGGS: Io provo a entrare. Coprimi, Porkins.
PORKINS: Ci puoi contare, Rosso 3. Ho un problema qui.
BIGGS: Lanciati.
PORKINS: Lo tengo ancora.
BIGGS: Cabra!
PORKINS: No, no, ce la faccio...
INTERCOM: La base ribelle sarà a portata di tiro fra sette minuti.
BEN: Luke, fidati del tuo istinto.
UFFICIALE CONTROLLO: Capi squadriglia, abbiamo intercettato un nuovo gruppo di segnali. Caccia nemici vi vengono incontro.
LUKE: Il mio schermo è negativo. Non vedo niente.
CAPO ROSSO: Prendi l'osservatore a vista. Eccoli! Fai attenzione, ne hai uno dritto di in coda.
PILOTA: Sono colpito!
LUKE: Hai un nemico in coda, Attento.
BIGGS: Non riesco a vederlo vedo. Mi sta troppo addosso. Non ce la faccio.
LUKE: Arrivo da te.
DARTH FENER: Diversi caccia si sono allontanati dal gruppo principale. Seguitemi.
BIGGS: Cabra, Luke. Cabra!
CAPO ROSSO: Attento! Attento alle spalle! Un caccia ti sta arrivando addosso!
LUKE: Sono colpito, ma non gravemente. C1, vedi cosa puoi fare. Reggiti forte là dietro.
CAPO ROSSO: Rosso 6, riesci a vedere Rosso 5? C'è un gran volume di fuoco da questa parte. Rosso 5, dove sei?
LUKE: Non riesco a sganciarmi.
WEDGE: Sono su di lui, Luke. Tieni duro!
LUKE: Maledizione, Wedge. Dove sei? Grazie, Wedge.
BIGGS: Bel colpo, Wedge.
CAPO ORO: Capo Rosso, qui Capo Oro. Iniziamo la corsa d'attacco.
CAPO ROSSO: Ricevuto, Capo Oro. Cercherò di coprirvi.
DARTH FENER: Restate in formazione d'attacco.
CAPO ORO: Attenzione, il bersaglio è sul computer.
CAPO ORO: Massima energia avanti, ai deflettori frontali. Massima energia avanti, ai deflettori frontali. Quanti cannoni pensi che ci siano, Oro 5?
ORO 5: Direi circa venti, alcuni in superficie, altri sulle torrette.
INTERCOM: Saremo a portata di tiro della Morte Nera tra cinque minuti.
CAPO ORO: Passare ai dati di bersaglio del computer.
ORO 2: Computer agganciato. Ricevo un segnale.
CAPO ORO: E i cannoni?
ORO 2: I cannoni non sparano più.
ORO 5: Stabilizzate i deflettori di coda. Attenti ai caccia nemici.
CAPO ORO: Arrivano. Tre per 220.
DARTH FENER: Li attaccherò io. Copritemi.
PILOTA: Signorsì.
CAPO ORO: È inutile. Non manovro più.
ORO 5: Stai sul bersaglio.
CAPO ORO: Son troppo vicini.
ORO 5: Stai sul bersaglio!
CAPO ORO: Provo a sganciarmi.
CAPO ROSSO: Capo Rosso a Oro 9. Oro 5 è stato colpito.
ORO 9: Ricevuto, Capo Rosso.
ORO 5: Ci sono già alle spalle!
UFFICIALE: Abbiamo analizzato il loro attacco, signore, e c'è un pericolo. Devo tener pronta la sua nave?
TARKIN: Abbandonare tutto? Nel momento del trionfo? Credo che lei sopravvaluti le loro forze.
INTERCOM: Base ribelle tre minuti. Continua avvicinamento.
CAPO ROSSO: Squadriglia Rossa, qui Capo Rosso. Appuntamento al punto 6,1.
WEDGE: Qui Rosso 2, dirigo verso di te.
BIGGS: Rosso 3, qui pronti.
DODONNA: Capo Rosso, qui è Base 1. Tenete metà dei vostri fuori portata per il prossimo attacco.
CAPO ROSSO: Ricevuto, Base 1. Luke, prendi Rosso 2 e 3. Prima di iniziare l'attacco aspettate il mio segnale. Ecco, ci sono.
ROSSO 10: Dovremmo vederlo ormai.
CAPO ROSSO: Tenete gli occhi aperti per i caccia imperiali.
ROSSO 10: C'è troppa interferenza. Rosso 5, li vedi da dove sei?
LUKE: Nessun segno di... Aspetta. Ce l'hai a 35 gradi.
ROSSO 10: Li vedo.
CAPO ROSSO: Sono a portata. Sto arrivando sul bersaglio. Teneteli lontani per qualche secondo.
DARTH FENER: Formazione serrata.
CAPO ROSSO: Sono quasi arrivato...
ROSSO 10: È meglio che ti sganci! Li ho proprio dietro di me.
CAPO ROSSO: Ci sono quasi!
ROSSO 10: Sono vicinissimi!
CAPO ROSSO: Razzi partiti! Colpito! Negativo. Negativo. Non sono entrati. Hanno colpito la superficie.
WEDGE: Ce l'hai in coda!
LUKE: Capo Rosso, siamo sopra di te. Dirigi al punto 05. Noi ti copriremo.
CAPO ROSSO: Restate lì. Ho appena perso il motore di destra. Inizieremo la corsa d'attacco. Yeeeh!
INTERCOM: Base ribelle, un minuto. Continua avvicinamento.
LUKE: Biggs, Wedge, avvicinatevi. Entrerò nel canale alla velocità massima per ritardare il loro inseguimento.
WEDGE: Sono con te, capo.
BIGGS: Luke, a quella velocità ce a farai a uscire in tempo?
LUKE: Lo facevo a Beggar's Canyon, nelle mie terre.
BIGGS: Ti staremo abbastanza distanti da coprirti.
WEDGE: Sul mio schermo si vede la torre, ma non riesco a vedere la luce di scarico. Sicuro che il computer la individua?
LUKE: Fate attenzione, e aumentate a tutta forza.
WEDGE: Chi pensa a quella torre?
LUKE: Tu preoccupati dei caccia. Io mi occupo della torre. C1, quel... quello stabilizzatore si è allentato di nuovo. Vedi di fissarlo.
WEDGE: Caccia in arrivo a 03. Sono colpito. Non posso restare con te.
LUKE: Cerca di sganciarti, Wedge. Là dietro non servi più a niente.
WEDGE: Mi spiace.
DARTH FENER: Lasciatelo andare. Seguite il capo.
BIGGS: Presto, Luke! Stanno arrivando! Più veloce questa volta! Stanno arrivando!
LUKE: C1, aumenta la potenza!
BIGGS: Sbrigati, Luke. Presto. Wedge!
INTERCOM: Base ribelle 30 secondi.
DARTH FENER: Sono sul capo.
D-3BO: Fai qualcosa, C1!
BEN: Usa la Forza, Luke. Segui l'istinto, Luke.
DARTH FENER: La Forza è potente in quest'uomo.
BEN: Luke, fidati di me.
BASE: Il suo computer è spento. Luke, hai disinnescato il computer d'attacco! Cos'è successo?
LUKE: Niente. Sto benone. Hanno colpito C1!
INTERCOM BASE RIBELLI: La Morte Nera ha oltrepassato il pianeta. La Morte Nera ha oltrepassato il pianeta.
INTERCOM MORTE NERA: Base ribelle a portata di tiro.
TARKIN: Potete sparare appena pronti.
INTERCOM: Iniziare ignizione preliminare.
DARTH FENER: Ora ti tengo. Cosa?
HAN: Yu-huu!
PILOTA: Attento!
HAN: Non hai nessuno dietro, ora. Facciamo saltare quest'affare e andiamo a casa!
INTERCOM: Pronti a sparare. Siamo pronti!
HAN: Fantastico ragazzo! Colpo da maestro!
BEN: Ricorda, Luke: la Forza sarà con te, sempre.
LUKE & LEILA: Ah, ah, ah, ah!
HAN: Ehi! Ehi!
LUKE: Sapevo che saresti tornato. Lo sapevo!
HAN: Non volevo lasciarti tutto il merito e tutta la ricompensa.
LEILA: Lo sapevo che non ti interessavano soltanto i soldi.
D-3BO: Poveri noi! C1, riesci a sentirmi? Di' qualcosa. Potete ripararlo, non è vero?
CAPO: Cominceremo a lavorarci subito.
D-3BO: Dovete ripararlo. Signore, se qualcuno dei miei ingranaggi può servire lo donerò con gioia.
LUKE: Tornerà come nuovo.